% !TEX root = aine.tex
\section{Johdanto}

Jatkuva integraatio korvaa perinteisen ohjelmistokehityksen päättävän integraatiovaiheen. Se on työskentelytapa, jossa ohjelmistokehittäjä integroi työtään vähintään kerran päivässä ohjelmistokehityksen päälinjaan. Ohjelmistokehittäjä aloittaa työskentelynsä hakemalla ohjelmiston uusimman version yhteisestä koodivarastosta ja kommitoi tehdyn ja testatun työn uusimmaksi versioksi saman päivän aikana. Integraatiossa ohjelmisto kootaan ja ohjelmakoodin sisältämät automatisoidut testit ajetaan jatkuvaan integraatioon varatulla palvelimella. 

Regressiotestaamisella varmistetaan ohjelmiston oikeellisuus muutosten jälkeen. Regressiotestaaminen voidaan toteuttaa esimerkiksi valitsemalla kokemuksen perusteella sopiva joukko yksikkö-, integraatio- ja järjestelmätestejä. Kaikkien mahdollisten testien suorittaminen ei ole kannattavaa, sillä se kuluttaa palvelinresursseja ja viivyttää palautteen saamista. Ohjelmiston kokoamisen ja testien ajamisen pitäisi suosituksen mukaan kestää alle kymmenen minuuttia. Testikokonaisuutta voi rajata priorisoimalla testitapauksia tai arvioimalla testien kriittisyyttä. Regressiotestejä kehitetään ajan kuluessa varsinaisen ohjelmakoodin rinnalla.

Tässä aineessa tarkastellaan jatkuvaa integraatiota ohjelmistoon kohdistuvien muutoksien näkökulmasta. Lisäksi käsitellään jatkuvien muutoksien oikeellisuuden tarkistamista regressiotestaamisella ja regressiotestaamisessa käytettävän testikokoelman kokoamista.

\clearpage