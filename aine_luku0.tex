% !TEX root = aine.tex

Aineessa tarkastellaan jatkuvaa integraatiota ja regressiotestaamista. Jatkuvaa integraatiota harjoittavat ohjelmistokehittäjät integroivat työnsä ohjelmiston pääversioon vähintään kerran päivässä. Jokainen muutos vaarantaa ohjelmiston toimivuuden, mutta jatkuvan integraation tarkoituksena on toteuttaa muutokset mahdollisimman usein ja korjata syntyneet virheet ennen kuin ne kasvavat liian suuriksi. Integraatioon kuuluu ohjelmiston kokoaminen ja regressiotestaaminen erillisellä jatkuvan integraation palvelimella. Regressiotestaaminen keskittyy testaamaan muutoksen vaikutusta ohjelmistoon ja sen oikeellisuuteen. Regressiotestit ovat testikokonaisuus, jonka muodostamiseen on erilaisia tekniikoita. Kokonaisuus keskittyy yleensä testaamaan muutoksen kannalta tärkeitä ohjelmistonosia, sillä jatkuvan integraation tiheätempoisen luonteen vuoksi kaikkia testejä ei ole mahdollista ajaa jatkuvan integraation palvelimella. 