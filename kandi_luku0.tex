% !TEX root = kandi.tex


Jatkuva integraatio on työskentelytapa, jossa ohjelmistokehittäjät inegroivat työnsä ohjelmiston pääversioon vähintään kerran päivässä. Sen tarkoituksena on toteuttaa ohjelmistotuotannon riskialttiit integraatiot mahdollisimman usein, jotta virheet huomataan ja korjataan ennen kuin ne kasvavat liian suuriksi. Näin ohjelmistotuotannon projektit ovat ennustettavampia. Integraatioon kuuluu ohjelmiston kokoaminen erillisellä jatkuvan integraation palvelimessa. Kokoamisen yhteydessä suoritetaan regressiotestaaminen, joka keskittyy testaamaan muutoksen vaikutusta ohjelmistoon ja sen oikeellisuuteen. Regressiotestit ovat testikokonaisuus, jonka muodostamiseen on erilaisia tekniikoita. Kokonaisuus keskittyy yleensä testaamaan muutoksen kannalta tärkeitä ohjelmistonosia, sillä jatkuvan integraation tiheätempoisen luonteen vuoksi kaikkia testejä ei ole mahdollista ajaa jatkuvan integraation palvelimella. Regressiotestaamisen kustannustehokkuus onkin jatkuvan integraation ydinkysymyksiä.