% !TEX root = kandi.tex


Jatkuva integraatio on työskentelytapa, jossa ohjelmistokehittäjät integroivat työnsä ohjelmiston pääversioon vähintään kerran päivässä. Sen tarkoituksena on toteuttaa ohjelmistotuotannon riskialttiit integraatiot mahdollisimman usein, jotta virheet huomataan ja korjataan ennen kuin ne kasvavat suuriksi. Näin ohjelmistotuotannon projektit muuttuvat ennustettavammiksi. Integraatioon kuuluu ohjelmiston kokoaminen erillisellä jatkuvan integraation palvelimella. Kokoamisen yhteydessä suoritetaan regressiotestaaminen, joka keskittyy testaamaan muutoksen vaikutusta ohjelmistoon ja sen oikeellisuuteen. 