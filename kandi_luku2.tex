% !TEX root = kandi.tex


\section{Ohjelmistokehittäjien näkemykset}

Suurissa tuhansia työllistävissä yrityksissä työskentelevät ohjelmistokehittäjät suhtautuvat erittäin myönteisesti jatkuvaan integraatioon antaen asteikolla 1-5 arvosanaksi 4,13. Jatkuva integraatio nähdään tärkeänä ja hyödyllisenä työskentelytapana, mutta toteutusta hankalana. Näin koetaan erityisesti testikokonaisuuden kokoamisesta regressiotestaamista ja testiympäristöjä varten. Suurin osa ohjelmistokehittäjistä integroi työnsä suositusten mukaisesti vähintään kerran päivässä. He myös pitävät tahtia hyvänä niin itselleen kuin kollegoilleenkin. \cite{MSB17}

\subsection{Haasteet}

Ohjelmistokehittäjät toteuttaisivat integraatiot useammin, mikäli työ olisi pilkottavissa ja järkevästi ajoitettu, ohjelmiston arkkitehtuuri olisi modulaarinen ja testaamisessa työkalut ja prosessit olisivat nopeita ja helppoja. Haasteena olisi siis tehdä ohjelmistokehittäjille ympäristö ja olosuhteet, joissa he voisivat helpommin toteuttaa jatkuvaa integraatiota. Taulukossa \ref{tab:taulukko1} näkyy teemakartoitus, joka on koottu kahden yrityksen työntekijöiden haastatteluvastauksista. Heiltä oli kysytty, minkä pitäisi muuttua, jotta he voisivat kommitoida versionhallinnan päälinjaan joka päivä. \cite{MSB17}

\begin{table}[!htbp]
  \centering
	\input{taulukko1}
  \caption{Ohjelmistokehittäjien haastatteluvastauksissa esiintyneet teemat ja aliteemat \cite{MSB17}}
  \label{tab:taulukko1}
\end{table}

Jatkuva integraatio on työskentelytapa, joka rytmittää ohjelmistokehittäjän työarkea. Tämän vuoksi jatkuvan integraation prosessien vaivattomuudella on iso vaikutus ohjelmistokehittäjän tyytyväisyyteen ja halukkuuteen toteuttaa jatkuvaa integraatiota. Edellä kuvatut haasteet ovat ylhäältä annettuja työympäristöön ja työn suunnitteluun liittyviä tekijöitä. \cite{MSB17}


\subsection{Käytäntö}

Ohjelmistokehittäjät noudattavat jatkuvan integraation tarkkoja käytänteitä mielellään. Silti he eivät tee niin, mikäli se ei ole heistä oikea tapa toimia. Näin ollen jatkuvan intergaation käsitettä ja ohjeita saatetaan joutua tarkastelemaan tulevaisuudessa uudelleen. Esimerkiksi modulaarisen arkkitehtuurin parissa työskentelevät ohjelmistokehittäjät eivät koe tarvetta integroida omaan osaansa liittyvää työtään yhteiseen päälinjaan, vaan he perustavat ohjelmiston versionhallintaan sivuhaaran ja kohtelevat sitä päälinjanaan. Tällainen käytös tilastoidaan tutkimuksissa jatkuvan integraation ulkopuolelle.  \cite{MSB17}


\clearpage